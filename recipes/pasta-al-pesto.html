<!DOCTYPE html>
<html lang="en">
    <head>
        <meta charset="UTF-8">
        
        
        <title>Pasta al pesto</title>
        
        
        <body>
            <h1>Pasta al Pesto</h1>

            <img src="./images/pasta-al-pesto-3.webp" alt="pasta al pesto">

            <h2>Pasta al Pesto Genovese: una ricetta semplice e gustosa</h2>


            <p>La pasta al pesto è un grande classico della cucina ligure, un primo piatto saporito e profumato ed anche molto veloce da preparare! La ricetta originale ligure prevede che alla pasta, oltre al classico Pesto genovese,  si aggiungano anche patate e fagiolini (Pasta al pesto accomodato). Non vi è trattoria o ristorante, in Liguria, che non vi proponga delle Trofie, Linguine, Bavette o Spaghetti al pesto! Naturalmente, il segreto sta tutto nella qualità del Pesto che, comprato o fatto in casa, deve rispettare la normativa del Consorzio (altrimenti non è pesto genovese!).</p>

            <p>Preparare la pasta al pesto è davvero semplicissimo, non dovete fare altro che cuocere la pasta e mescolarla, a freddo, con il pesto. Se non avete mai provato la versione originale con le patate e i fagiolini vi consiglio vivamente di farlo perché è veramente strepitosa!  Trattandosi di un sugo freddo molto aromatico, il pesto si presta molto bene a realizzare tante Varianti; provatelo sia con la Pancetta che con il Tonno e i Gamberi. Vi basterà prepara la pasta ed aggiungere un cucchiaio di pesto alla fine! Io ho anche preparato dei Timballini al forno con il pesto… buonissimi!</p>

            <h3>Ingredienti</h3>
            
            <ul>
                <li>180 gr. pasta trofie, trenette, spaghetti, linguine...</li>
                <li>100 gr. pesto</li>
                <li>50 gr fagiolini</li>
                <li>1 patata</li>
            </ul>

            <h3>Preparazione</h3>

            <ol>
                <li>Spuntate i fagiolini e lessateli.</li>
                <li>Pelate le patate, tagliatele a tocchetti e lessatele.</li>
                <li>Cuocete la pasta e mescolatela a freddo con il pesto, i fagiolini e le patate. Diluite utilizzando acqua di cottura della pasta.</li>
            </ol>

        </body>
        
        
    </head>
</html>